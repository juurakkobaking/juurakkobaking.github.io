---
title: Jauhojen jauhaminen kotona
weight: 1
type: docs
---

# Jauhojen jauhaminen kotona

Jauhojen jauhaminen kotona on mahdollista kuluttajakäyttöön suunnatuin myllyin.
Pääsääntöisesti viljojen jyviä voi ostaa eri muodoissaan useimmilta
viljelijöiltä ja myllyiltä. Tiedustele asiaa lähimmän myllysi tai maatilan
omistajalta! Mikäli tila puuttuu listalta ja koet että sen voisi lisätä sinne,
ota yhteyttä.

## Lyhyesti

* Vehnä ja ruis ovat paljasjyväisiä joten niitä voi käyttää jyvänä, suurimona tai helmenä.
* Kaura ja ohra pitää olla kuorittu, eli näiden käyttö suurimona tai helmenä..
* Ostaessa jyviä suoraan tuottajalta on hyvä mainita että ne tulevat
kotijauhatukseen.

## Kotikäyttöiset myllyt

Kotikäyttöön sopivia myllyjä saa tilattua verkon kautta esimerkiksi valmistajien
omilta sivuilta tai jälleenmyyjiltä. Myllyt ovat yleisimmin pöytäkäyttöön
tarkoitettuja sähköisiä tai käsin käytettäviä myllyjä. Materiaaleina on
valittavissa kivimyllyjä ja metallisia jauhatusmekanismeja. Kivimyllyjä on
suosittu näiden pienemmän lämmöntuoton ja siten jauhojen ravintoarvojen
paremman säilyvyyden vuoksi. [1, 2]

### Valmistajat

#### Mockmill

Saksalainen myllyvalmistaja. Mallistosta löytyy sähkökäyttöisiä myllyjä sekä
joihinkin yleiskoneisiin sopiva malli. Kaikki myllyt ovat kivimyllyjä.\
Sivusto: https://mockmill.com/

#### Komo

Saksalainen myllyvalmistaja.\
Sivusto: https://komo.bio/grain-flour/

## Viljat ja näiden jauhaminen kotona

### Yleistä sanastoa viljoista kotijauhatuksen tarpeisiin

|Termi|Kuvaus|
|-|-|
|Akana|Jyvän uloin osa eli kuori. Ei kelpaa syötäväksi|
|Jyvä|Heinäkasvien hedelmä. Yleinen  kutsumanimi viljakasvien siemenelle jota ei ole prosessoitu.|
|Lese|Jyvästä ennen jauhamista erotettu kuoriosa. Erittäin kuitu- ja ravintoainepitoinen. [3]|
|Vihne|Viljakasvien kukan pitkä hiusmainen osa|
|Suurimo|Kuorittuja ja mahdollisesti hieman hiottuja jyviä|
|Ryyni|Kansankielinen nimitys suurimolle|
|Helmi|Hiottu suurimo|

### Huomioonotettavaa ostettaessa

Viljelijät mielellään opastavat valinnoissa kun mainitset, että jyviä olisi tarkoitus
ostaa jauhoksi jauhettavaksi kotikäyttöisellä myllyllä. Näin varmistat, että saat
sopivia tuotteita toivottua lopputulosta varten.

Ostaessa viljoja kotijauhatukseen on otettava pääsääntöisesti huomioon käyttötarkoitus,
eli mitä haluaa valmistettavan. Eri viljalajikkeet ja niistä saatavat jalosteet,
kuten esimerkiksi jauhot, eroavat leivontaominaisuuksiltaan, maultaan ja laadultaan
lajike- ja prosessointitavasta riippuen. Jos ostat kokonaisia jyviä tai suurimoita
kotijauhatukseen, voit varmistaa viljelijältä, että jyvät ovat lajiteltuja ja kuorittuja

**Lajittelulla** tarkoitetaan puinnin ja kuivauksen jälkeistä prosessia, missä jyvien
joukosta erotellaan muun muassa mahdollisesti joukkoon jääneitä aineksia kuten korsia,
lehtiä tai vihneitä. Näin jäljelle jää ainoastaan jauhatukseen halutut jyvät.

**Kuorinnalla** tarkoitetaan jyvien ulkokerrosten poistamista. Osalla vehnäkasveja on
myös jyvän kuoren ulkoinen kerros, jota kutsutaan akanaksi. Tämä on pääsääntöisesti
ihmisravinnoksi kelpaamatonta ja onkin poistettava ennen jauhoiksi jauhamista.

Osaa viljoista voi käyttää sellaisenaan jyvänä, kuten vehnää ja ruista. Tällöin
jauhoista tulee tuttua täysjyvää. Osa viljoista taas on soveltuu kotijauhatukseen
suurimona tai helmenä, eli jyvinä joista kuorikerrokset on poistettu.

|Vilja|Kuorinta|Käyttö kotimyllyssä|Muita huomioita|
|-|-|-|-|
|Vehnä|Ei tarvetta|Jyvä tai suurimo||
|Ruis|Ei tarvetta|Jyvä tai suurimo||
|Ohra|Akana oltava poistettu|Helmi tai suurimo||
|Kaura|Akana oltava poistettu|Helmi tai suurimo|Muista viljoista poiketen kaurasta jää myllynkiviin hieman rasvaa. Suositeltavaa onkin, että kauran jauhamisen jälkeen jauhetaan vielä päätteeksi riisiä tai ruista, tai useampaa viljaa jauhaessa aloitetaan kauralla ja tämän jälkeen jauhetaan muut viljat.|

## Jyviä myyvät maatilat ja myllyt

### Myllyt

Töllin Mylly\
Nummi-Pusula\
http://www.tollinmylly.net/

Krannin Tilan kauramylly\
Lepsämä, Nurmijärvi\
https://krannintila.fi/

Malmgårdin kartano\
Malmgård, Loviisa\
http://malmgard.fi/

Birkkalan tila\
Suomusjärvi\
https://www.birkkala.com/

## Lisätietoa ja lähteitä

Kotimaisista viljoista ja jyvistä löytyy lisätietoja muun muassa 
[Leipätiedotuksen](https://www.leipatiedotus.fi/tietoa-leivasta/vilja/kotimaiset-viljat.html) sivuilta.

### Viittaukset

[1] Kimbell, Vanessa; The Sourdourg School (2018)

[2] [Nutritional Characteristics of Organic, Freshly Stone-Ground, Sourdough and Conventional Breads](http://eap.mcgill.ca/publications/EAP35.htm)

[3] https://www.leipatiedotus.fi/tietoa-leivasta/vilja/viljan-jyva.html

### Kontribuuttorit

* Tomi Juntunen
* Anne Lukana, Krannin tila