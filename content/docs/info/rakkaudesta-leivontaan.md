---
title: Rakkaudesta leivontaan
menu: main
description: Harrastuksen ja kiinnostuksen syntysijoilla.
weight: 1
---

# Kotileivontaa

## Rakkaudesta lajiin

Pienenä vietin usein aikaa isoäitini ja äitini keittiöissä. Isovanhempieni 
maalaistalon pirtin ja kotitaloni tuvan leivinuuneissa pidettiin talvisin usein
tulta ja sen lämpöä hyödynnettiin leivontaan. Ohrarieskan tuoksu täytti usein talon.

Leivonta onkin kulkenut mukana lapsesta asti. Harrastus oli pitkään 
aaltoilevaa, mutta myöhemmin hurahdin hapanjuurileivontaan ja makean leivontaan.

Leivonnasta löytyy kaikenlaista mitä kokeilla. Joskus voi kikkailla mutta välillä on myös
mukava vääntää vain konstailematonta ruokaleipää. 
Rustiikkisuus ja rosoisuus kuuluu myös mielestäni leipomisen sielunelämään.
Konstit on monet ja sopivia tekniikoita löytyy eri tilanteisiin.
Pitää muistaa pitää pilke silmäkulmassa. 

Mitkä asiat leivonnassa vaikuttivat keskenään ja miksi? Asioiden syy-seuraussuhteiden
ymmärtäminen jossain määrin on tärkeää. Se auttaa soveltamaan ja ratkomaan eteen tulevia ongelmia.
Leivonnassa yhdistyy parhaimmillaan kokeilullisuus, oppiminen, käsin tekeminen,
estetiikka, aistihavainnot ja näiden kautta ymmärryksen löytäminen. Keskenään
vaikuttavia tekijöitä voi olla reseptistä ja olosuhteista riippuen paljonkin.
Ymmärtäminen on avainasemassa siinä, että oppii myös itse soveltamaan ja tekemään omia reseptejä.

Erilaisia menetelmiä, tapoja ja tyylejä leipoa on loputtomiin ja leivontaan liittyy paljon
perinteitä ja historiaa ympäri maailmaa.

Oispa joskus vielä vaan leivinuuni. Voisi taas vääntää sitä lapsuudesta tuttua ohrarieskaa.

/ Tomi Juntunen
