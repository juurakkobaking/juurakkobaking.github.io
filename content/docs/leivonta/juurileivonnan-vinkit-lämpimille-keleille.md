---
title: "Juurileivonnan vinkit lämpimille keleille"
description: "Huh helteitä! Hapanjuurileivonnassa ympäristön olosuhteet ovat tärkeässä roolissa. Tekeytymisen nopeuteen voi kuitenkin vaikuttaa. Koostettuna joitain vinkkejä."
---

# Vinkit helteille hapanjuurileivontaan

Leivonnan olosuhteet vaikuttavat merkittävästi hapanjuurileivonnassa
taikinan tekeytymiseen, eli fermentoitumiseen, nopeuttaen tätä jopa
huomattavasti. Jauhoista, viljavalinnoista, veden lämpötilasta, 
juuren määrästä ja olosuhteista riippuen tekeytyminen voi olla jopa 
puolet nopeampaa. [[1]](#Lähteet) Aktiivisimmillaan tyypilliset hapanjuurihiivat
ovat 26-28C -asteessa. [[1]](#Lähteet)

Lämpötilasta johtuvaan tekeytymisen nopeuteen voi vaikuttaa hieman, kuten esimerkiksi raaka-aineiden
lämpötilalla, kohotusympäristön vaihtamisella ja tekeytymisprosessin lyhentämisellä.

* Käytä mahdollisimman kylmää vettä. Tarvittaessa jopa jääkaapissa viilennettyä
vettä tai jäämurskaa.
* Lyhennä arvioitua tekeytymisaikaa - leivän voi olosuhteiden puitteissa myös tehdä nopeammin.
Tämä vaatii vain aktiivista seurantaa ja aistinvaraista arviointia.
* Vähennä juuren määrää taikinassa. Jos leipurinprosentteina juuren määrä on
20 tai 30 prosenttia, vähennä tätä 10 tai 15 prosenttiin ja seuraa miten se vaikuttaa
taikinan tekeytymiseen.
* Etsi viileämpi paikka taikinan tekeytymiselle. Jopa jääkaappia voi hyödyntää
tekeytymisen hidastamiseksi.

## Lähteet

* King Arthur Flour, Artisan Sourdough Bread Tips, part 2, https://www.kingarthurflour.com/blog/2015/10/14/artisan-sourdough-bread-tips-part-2
* Bakerybits, Some quick tips on slowing your sourdough down as the weather warms up, https://www.bakerybits.co.uk/resources/some-quick-tips-on-slowing-your-sourdough-down-as-the-weather-warms-up/
* Baker's Treat, The heat is, on: 9 ideas for managing dough in summer, https://www.bakerstreat.com.au/blogs/bakers-treat-baking-school-blogs/the-heat-is-on-making-dough-in-summer

### Viittaukset

[1] Weekend bakery, Tips on dough temperature, https://www.weekendbakery.com/posts/a-few-tips-on-dough-temperature/

