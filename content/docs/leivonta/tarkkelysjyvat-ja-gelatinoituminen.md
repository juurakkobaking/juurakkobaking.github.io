---
title: Tärkkelysjyvät ja gelatinoituminen
type: docs
description: Tärkkelysjyvät ja gelatinoituminen leivonnassa.
---

# Tärkkelysjyvät ja gelatinoituminen

Viljojen hydratoituneet tärkkelysjyvät alkavat turvota lämpötilan noustessa.
Prosessissa tapahtuu orgaanisten yhdisteiden reaktioita, jotka lopulta johtavat tärkkelysjyvien sulamiseen
ja rikkoontumiseen [[2]](#lähteet). Tämä näkyy leipoessa ja ruokaa laittaessa lopulta tapahtuvana
kiisselöitymisenä. Tapahtumasta puhutaan myös liisteröitymisenä. Prosessia kutsutaan gelatinoitumiseksi.

Tiivistettynä mitä gelatinoitumisessa tapahtuu on kirjoitettu mainiosti muun muassa
[Bench and Bowl](https://blog.benchandbowl.com/2020/01/13/scalding/)
ja [Mylekyyligastronomiaa](https://molekyyligastronomia.fi/ruokaverstas-seinajoella/tarkkelyksen-kemiaa/) -blogeissa seuraavasti:

**Kuumentuessa** jauhoseoksessa tärkkelysjyvät alkavat sitoa vettä ja alkavat kiisselöityä.
Lämpötila tälle vaihtelee viljoittain ja tapahtuu 55-85C -asteen välillä [[1]](#lähteet).
Gelatinoitumista tapahtuu myös uunissa paiston aikana, joskin rajallisemmissa määrin paistovaiheen nopeuden vuoksi.

**Jäähtyessä** tapahtuu tärkkelyksen ja entsyymien **_vetäytymistä_** ja **_kiteytymistä_**.
Tämä onkin tärkeässä roolissa leivän rakenteen muodostumisessa ja vanhenemisen myötä kuivumisessa.
Turvonneet tärkkelysjyvät alkavat geeliytyä, kiteytyä ja asettua, ja kosteutta haihtuu.

**Vetäytyminen** on olennaisessa roolissa edelleen paiston päättymisen jälkeen.
Esimerkiksi leikkaaminen liian aikaisin aiheuttaa tutun puuroutumisefektin ja leipää esimerkiksi
tarttuu leikkuuveitseen vaikka leipä olisi muuten kypsä sisältä! Jäähtymisen odottaminen
samalla talon tuoksuessa kotileipomolle onkin haastava osa leipomisen loppumetreillä...

Liisteröitymisen ja geeliytymisen määrä, laatu ja koostumus vaihtelee viljoittain.
Tämä johtuu siitä, että eri viljoissa tärkkelysjyväset ovat erilaisia rakenteeltaan
ja ominaisuuksiltaan [[1, 2]](#lähteet).
Kotikeittiössä tätä voisi arkisesti havainnollistaa esimerkiksi eri suurustuksissa: Kun teet marjakiisseliä
ja käytät perunajauhoja, geeliytyminen ja liisteröityminen on toisenlainen kuin
esimerkiksi vehnäjauhoilla tai maissitärkkelyksellä kastikkeita suurustaessa
tai rouxia tehdessä.

## Lähteet

### Viittaukset

[1] Bakerpedia; Starch Gelatinization; https://bakerpedia.com/processes/starch-gelatinization/

[2] Mylekyyligastronomiaa; https://molekyyligastronomia.fi/ruokaverstas-seinajoella/tarkkelyksen-kemiaa/
