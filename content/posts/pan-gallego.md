---
author: "Tomi Juntunen"
date: 2020-08-29
linktitle: Pan Gallegon muotoilu
title: Pan Gallegon muotoilu
weight: 1
description: 
tags:
  - muotoilu
  - oppaat
---

# Pan Gallego

Bryan Fordin on leipuri New Orleanista. Hän yhdistelee leivonnassaan tyylejä kotimaastaan Hondurasista ja Yhdysvaltojen
New Orleanista. Hänen kirjoittamassaan New World Sourdough -kirjassa oli resepti leivälle Pan Gallego - "Bread of Galicia",
jonka juuret ovat Espanjan pohjoisosista.

{{< columns >}}

Kyseessä on vehnän ja rukiin sekoituksesta tehty leipä, jonka päälle tehdään
solmu. Leivän ja sen solmun tarkoituksen alkuperä jäi hämärän peittoon, mutta kai sillä jokin
merkitys lienee ollut.

<--->

[![](/leivonta/pan-gallego.jpg)](/leivonta/pan-gallego.jpg)

{{< /columns >}}

Esimerkkivideoita solmun tekemisestä löytyikin runsaasti.
Osaan leivistä tehtiin solmun sijaan myös nuppi. Touhu osoittautui kuitenkin
yllättävän haastavaksi ja otti itselläni useamman harjoittelukierroksen pienen tuntuman löytymiseen,
vaikka ihan varma ote hommaan ei ole vieläkään. Vähitellen eteenpäin - tuntumaa tulee vain leipomalla!

## Muotoilu

Yritin tehdä muotoilut videolle rauhalliseen tahtiin ja taikinaa tunnostellen.
Hieman tuli ehkä reippaalla kädellä vettäkin käytettyä, mutta eipä se haitannut menoa.

Nappaan kiinni taikinan sisälle, upotan sormeni noin puolen välin tienoille leivän sisään
syvyyssuunnassa ja rakennan ikäänkuin pienen pallon keskelle taikinaa, jota alan sitten
venyttämään. Kun taikina on tarpeeksi pitkä, teen solmun ja asettelen sen paikalleen.
En tosiaan nappaa liian syvältä leivän pohjalta asti, mutta toisaalta en aivan liian pinnastakaan.
Tämä voi vaatia jonkun harjoituskierroksen, että siihen löytyy sopiva tuntuma.

Muotoilun jälkeen teen vielä viillot, jotta leivän sisään ja muotoilustakin
pakkaantuneet kaasut pääsevät purkautumaan hallitusti leivän kohotessa.
Vastaan tuli myös variaatioita, missä taikinasta pyöritellään
vain nuppi keskelle leipää. Keinoja vaikuttaa siis olevan monia, mutta päämäärä sama.

{{< video src="/leivonta/pan-gallegon-muotoilu.mp4" type="video/webm" preload="none" >}}

## Huomioita

Taikina tuli suoraan jääkaapista joten venyminen on hidasta. Vesisuhde
olisi myös saanut olla korkeampi. Reseptissä oli korkea vesisuhde, mutta
kotimaisille jauhoille laskin sitä. Koostumus oli kuitenkin mukava
ja onnistunut, ja maussa oli makoisaa rukiin aromia vehnän kanssa. Nam!

Venyttäessäni taikinaa en paina taikinaa alas toisella kädelläni, vaan hellästi
tuen vain ettei se nouse ilmaan.

**12. marraskuuta 2020**: Bryan Ford oli lisännyt Instagram-tililleen myös
videon leivän muotoilusta:

[Instagram, @artisanbryan, Pan Gallego](https://www.instagram.com/p/CHf-X4plUi2/)
